---
layout: CF
---
# تاج گل عالی
شما یک تاج گل دارید که $n$ لامپ روی آن است. هر لامپ می‌تواند قرمز، سبز، یا آبی باشد. رنگ لامپ $i$ ام را $S_i$ می‌نامیم. (مقدار آن می‌تواند R برای قرمز، G برای سبز، یا B برای آبی باشد)  
شما باید رنگ بعضی از این لامپ ها را تغییر دهید (یعنی رنگ‌شان را طوری عوض کنید که با رنگ اولیه شان متفاوت باشد)، طوری که تاج گل در نهایت **عالی** باشد. 
یک تاج گل را **عالی** می‌نامیم، اگر هر دو لامپ با رنگ یکسان فاصله بخش‌پذیر بر ۳ داشته باشند. به عنوان مثال، اگر تاج‌گل به دست آمده را $t$ بنامیم، برای هر $i,j$ که $t_i = t_j$ داریم: $|i-j| mod 3 = 0$. $|x|$ را قدر مطلق $x$ و $x mod y$ را باقی‌مانده تقسیم $x$ بر $y$ در نظر بگیرید.
برای مثال، تاج گل هایی که به صورت روبرو آمده اند، **عالی** هستند: "RGBRGBRG"، "GB"، "R"، "GRBGRBG"، "BRGBRGB".  
تاج گل های روبرو **عالی** نیستند: "RR"، "RGBG".  
بین همه روش هایی که می‌توان تاج گل داده شده را **عالی** کرد، روشی را انتخاب کنید که تعداد تغییر رنگ هایش کمینه باشد. اگر مسئله بیشتر از یک جواب دارد، یکی از آنها را به دلخواه چاپ کنید.  
### ورودی
در خط اول، متغیر صحیح $n$ موجود است که تعداد لامپ ها را نشان می‌دهد. $(1 \le n \le 2\times10^5)$  
در خط دوم رشته $s$ با طول $n$ موجود است که رنگ هر لامپ را به ترتیب نشان می‌دهد. هر حرف این رشته میتواند R یا G یا B باشد.  
### خروجی
در خط اول، متغیر صحیح $r$ را چاپ کنید، که کمینه تعداد تغییر رنگ های مورد نیاز برای رسیدن به تاج گل **عالی** را نشان می‌دهد.  
در خط دوم، رشته $t$ با طول $n$ را چاپ کنید، که تاج گل نهایی **عالی** که با کمینه دفعات تغییر رنگ به آن می‌رسیم را نشان می‌دهد. اگر مسئله بیشتر از یک جواب دارد، یکی از آنها را به دلخواه چاپ کنید.
